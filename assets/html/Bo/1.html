<html><head>				<link rel='stylesheet' type='text/css' href='../css/stylesTorah.css'>			<script src='../js/myScript.js'></script>											</head>							<body class='theBody' onload='initClassesBasedOnCookies()'>						
<div id='mySidenav' class='sidenav'>  					<span class='trads'>					<span type='button' id='passukEn'  onClick="hideShow('passukEn',this)" class='button'>EN</span>					<span type='button' id='passukFr'  onClick="hideShow('passukFr',this)" class='button'>FR</span>										</span>					<span class='pirushim'>					<span type='button' id='onkelos' onClick="hideShow('onkelos',this)" class='button'>אונקלוס</span>					<span type='button' id='yonatan'  onClick="hideShow('yonatan',this)" class='button'>יונתן</span>					<span type='button' id='rashi' onClick="hideShow('rashi',this)" class='button'>רש"י</span>					<span type='button' id='siftey' onClick="hideShow('siftey',this)" class='button'>שפתי חכמים</span>										<span type='button' id='ibnEzra' onClick="hideShow('ibnEzra',this)" class='button'>אבן עזרא</span>					<span type='button' id='ramban' onClick="hideShow('ramban',this)" class='button'>הרמב"ן</span>					<span type='button' id='sforno' onClick="hideShow('sforno',this)" class='button'>ספורנו</span>					<span type='button' id='baalHaturim' onClick="hideShow('baalHaturim',this)" class='button'>בעל הטורים</span>					<span type='button' id='orHaHaim' onClick="hideShow('orHaHaim',this)" class='button'>אור החיים</span>					<span type='button' id='kliYakar' onClick="hideShow('kliYakar',this)" class='button'>כלי יקר</span>					<span type='button' id='daatZkenim' onClick="hideShow('daatZkenim',this)" class='button'>דעת זקנים</span><span type='button' id='haemekDavar' onClick="hideShow('haemekDavar',this)" class='button'>העמק דבר</span><span type='button' id='abarbanel' onClick="hideShow('abarbanel',this)" class='button'>אברבנאל</span><span type='button' id='rashbam' onClick="hideShow('rashbam',this)" class='button'>רשב"ם</span>					</span>  					</div><span id='buttonNav' style='font-size:35px;cursor:pointer; position:fixed' onclick='openNav()'>&#9776;</span>								
<div class='theContent'  style="display:none"  onclick='closeNav()'>
<div class='newParasha'><span class='parashaTitle'><a href='../index.html'>תורה</a></span><span class='parashaTitle'><a href='1.html'>בא</a></span>
<div class='alyot'><span><a href='../Vaera/8.html'><<</a><a href='1.html' class='linkSelected'>1</a></span><span class='parshiotTitle'><a href='2.html'>2</a></span><span class='parshiotTitle'><a href='3.html'>3</a></span><span class='parshiotTitle'><a href='4.html'>4</a></span><span class='parshiotTitle'><a href='5.html'>5</a></span><span class='parshiotTitle'><a href='6.html'>6</a></span><span class='parshiotTitle'><a href='7.html'>7</a></span><span class='parshiotTitle'><a href='8.html'>הפטרה</a></span><a href='../Beshalah/1.html'>>></a></div>
</div>


<div class='newPassuk'>
<div class='passukIvrit'><span style="color:RGB(47,109,187);">פרק י  {א}</span></b>&nbsp;</span><span style="font-family:Ezra SIL SR;">וַיּ&#1444;ֹאמֶר יְהוָֹה&#1433; אֶל-מֹשֶׁ&#1428;ה בּ&#1430;ֹא אֶל-פַּרְע&#1425;ֹה כִּֽי-אֲנִ&#1438;י הִכְבַּ&#1444;דְתִּי אֶת-לִבּוֹ&#1433; וְאֶת-לֵ&#1443;ב עֲבָדָ&#1428;יו לְמַ&#1431;עַן שִׁתִ&#1435;י אֹֽתֹתַ&#1445;י אֵ&#1430;לֶּה בְּקִרְבּֽוֹ:</span></tf></div>
<div class='onkelos'><b><small>&nbsp;אונקלוס&nbsp;</small></b>&nbsp;וַאֲמַר יְיָ לְמשֶׁה עוּל לְוָת פַּרְעֹה אֲרֵי אֲנָא יַקָרִית יָת לִבֵּהּ וְיָת לִבָּא דְעַבְדוֹהִי בְּדִיל לְשַׁוָאָה אָתַי אִלֵין בֵּינֵיהוֹן:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;ויאמר וַאֲמַר יְיָ לְמשֶׁה עוּל לְוַת פַּרְעה אֲרוּם אֲנָא יַקִּירִית יִצְרָא דְלִבֵּיהּ וְיִצְרָא דְלִבְּהוֹן דְעַבְדוֹי מִן בִּגְלַל לְשַׁוָואָה אַתְוָותַי אִלֵין בֵּינֵיהוֹן:<small> (תרגום יונתן) </small></div>
<div class='passukFr'> L&rsquo;&Eacute;ternel dit &agrave; Mo&iuml;se: &quot;Rends toi chez Pharaon; car moi m&ecirc;me j&rsquo;ai appesanti son c&oelig;ur et celui de ses serviteurs, &agrave; dessein d&rsquo;op&eacute;rer tous ces prodiges autour de lui</div>
<div class='passukEn'>And the Lord said to Moshe, Go in to Par῾o: for I have hardened his heart, and the heart of his servants, that I might show these my signs before him:</div>
<div class='rashi'><b><small>&nbsp;רש"י&nbsp;</small></b>&nbsp;<b>ויאמר ה' אל משה בא אל פרעה.</b> <span style='cursor:pointer' onclick='hideShowById(201)'>(א)</span><span id='201' class='siftey' l></b> מדכתיב כי אני הכבדתי את לבו וגו' כי כל כי שבמקר' נתינת טעם הוא אלמעל' ואי לא פירושו להתרו' בו מה זה נתינת טעם אלמעלה <small><small>(נח"י)</small></small> וה"ק הש"י למשה שאף ע"פ שכבר הודה ואמר חטאתי הפעם ואפ"ה לא שלח את בני ישראל א"כ פשיטא דלא תהני התראה וע"ז נותן טעם כי אני הכבדתי את לבו ואת לב עבדיו דצריך ההתראה משום עבדיו דעד עתה לא הכבידו את לבבם והא דלא הכביד את לבבם קודם לזה היינו משום דעכשיו נאמר הירא דבר ה' הניס וגו' ולולא שהכביד גם לב עבדיו היו מפצירין בו לשלוח את בני ישראל לפיכך הכביד גם לב עבדיו למען שתי אותותי ואע"ג שאמרו שלח את האנשים וגו' הא לא היתה תשובתם שלימה שהרי לא אמרו רק שישלח האנשים וכמו שאמר פרעה לכו נא הגברים וע"ש באריכות:  <b></span></b> והתרה בו: <b>שתי. </b>שימי, שאשית <span style='cursor:pointer' onclick='hideShowById(202)'>(ב)</span><span id='202' class='siftey' l></b> ר"ל שלא תפרשו כמו כי השתות יהרסון שפירושו לשון יסוד או ל' מלחמה כמו שות שתו השערה לכ"פ שפירושו ל' שימה ומה שמפרש אח"כ שאשית אני ר"ל אף ע"פ שפי' שימי מ"מ נוכל לטעות ולפרשו כמו מאן ה' לתתי להלוך עמכם שפירושו תת אותי לכך פי' דשתי דהכא פי' שאשית אני כמו טוב תתי אותה לך שפירושו תת אני <small><small>(רא"ם)</small></small> א"נ משו' דיכול לפרשו ל' עבר דפי' שימה שלי ומשמע שכבר שם אותם לכ"פ שאשית אני להבא: <small><small>(ג"א)</small></small> והא דלא פי' זה גבי וישת לו עדרים וגבי ולא שת לבו משום דודאי לפי הענין א"א לפרשם רק מל' שימה אך כאן שהשי"ן נקודה בחיר"ק ובלא יו"ד ה"א לכך חסרה היו"ד כדי לפרשו מלשון יסוד או מלחמה לכ"פ שאף ע"פ כן אין הוכחתו ממה שחסר היו"ד ופי' לפי הענין גם כן מל' שימה: <small> (שפתי חכמים)</small></span></b> אני: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>בא אל פרעה</b>. בא אליו זאת הפעם ואל תשתומם בעבור שחזק לבו עד עתה. כי אני הכבדתי את לבו ואת לב עבדיו בעבור שירך לבם בבוא מכת הארבה. וטעם שהכבדתי את לבו למען שיתי אותותי אלה בקרבו. ואין דעת חכמי ספרד שוה. כי יש אומרים כי שיתי כמו בינו. שימו. והדומה להם. וככה ישית. ישים. יבין. והדומה להם בכל הסימנים. וי''א שהוא מבנין הפעיל. והוא הבנין חסר. בעבור שמצאו או מי ישום אלם לשוש עליך לטוב כאשר שם על אבותיך שהוא מבנין הקל. וי''א ישיש כמו וישוש ושיתי כמו שומי והכל מבנין הקל: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp; <b>כי אני הכבדתי את לבו</b>. הודיע הקב''ה למשה שהוא הכביד את לבם עתה אחרי שפחדו ממנו בברד והתודו על עונם. ואמר לו הטעם כי עשיתי כן, למען שאשית בקרבם אלה האותות אשר אני חפץ לעשות בהם שידעו מצרים את גבורתי, לא שאעניש אותם יותר מפני הכובד הזה. ועוד כדי שתספר אתה וכל ישראל לדורות הבאים כח מעשי, ותדעו כי אני ה', וכל אשר אחפוץ אעשה בשמים ובארץ:<small> (הרמב"ן)</small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>בא אל פרעה</b>. כשהיה אומר לו לבא לביתו היה אומר לו בא וכשהיה אומר לו לילך אליו המימה היה אומר לו לך:<b> בא</b>. עולה בגימ' ג' רמז לו ג' מכות יביא עוד עליו:<b> שתי</b>. ג' במסור' הכא ואידך שיתי כליל צלך. שתי לבך למסלה. מלמד שאע''פ שלא התרה בו בפירוש על מכת החשך, רמזה לו, וזהו שיתי כליל צלך ולישראל אמר שיתי לבך למסלה, שיכינו עצמם לדדך ויחפשו בבתי המצרים בימי החשך לראות כליהם, שישאלו מהם כליהם כשילכו. למען שתי. כתיב חסר, קרי בי' שתי, רמז לב' מכות חוץ ממכת בכורות שכבר רמזה לו בוהנה לא שמעת עד כה: <small> (בעל הטורים) </small></div>
<div class='orHaHaim'><b><small>&nbsp;אור החיים&nbsp;</small></b>&nbsp; <b>ויאמר ה' אל משה</b>. אמר ל' אמירה רכה גם הזכיר שם הרחמים לא לצד המשתלח אליו אלא לצד השליח שהוזכר בסמוך אל משה כי הם דברים שישמח בהם צדיק כי חזה נקם לזה אמר ל' אמירה והזכרת שם הרחמים כי הם דברים הסועדים את לבו:<br><br><b>עוד</b> לצד שלא היה ה' שולח המכה תכף ומיד עד שהי' שולח להתרות בו קודם למר שבוע א' (שמו"ר פ"ט) ולמר ג' שבועות, וזה הוא ממדת החסד והרחמים לזה אמר לשון אמירה וזכרון שם הרחמים. עוד ירצה על דרך שפירשתי למעלה בפרשת וארא (ו' ב') כי אפילו מדת הרחמים הסכימה בשמחה לעשות דין ולהנקם מאויב זה:<br><br><b>כי</b> אני הכבדתי. פי' מעתה תשכיל לדעת כי אני הוא שהכבדתי את לבו כי מטבע אדם לו יהי' לבו קשה כאבן ירעד ויפחד בראותו מכת הברד וזה האיש עודנו ברשעו אין זה ממדת אדם אלא אלהים גזר עליו להקשותו. ולפי מה שפירשתי בפסוק (לעיל ט' ל"ב) והחטה והכוסמת וגו' כי אפילות וגו' כי ה' עשה פלאי פלאים וזה היה סיבה להכביד לבו ידוייק גם כן על נכון כי אני הכבדתי בעשות פלא זה:<br><br><b>או</b> ירצה לדרך זה כי לצד שראה משה המכה הגדולה של הברד ורשע זה אדרבה הוסיף לחטוא ישלול התקוה ממנו ויתחמץ לבבו בשליחותיו אל פרעה לזה אמר לא תחוש לזה <b>כי אני הכבדתי לבו</b> וזולת זה כשארף ממנו כובד לב הנה הוא משלחם:<br><br><b>ואת</b> לב עבדיו. טעם כובד לב עבדיו הוא לבל יעצוהו לשלח גם שבזה תהיה הבאת המכות לכל מצרים ולא לפרעה לבד כי בזה לא יהי' פרסום המכות אשר יביא ה' על פרעה לבד והגם שלא הזכיר ה' פרט זה בשליחות ראשונה ולא אמר אלא אחזק את לב פרעה אמר העיקר ובכללו הם עבדיו ואולי שנתכוין ה' בדבריו כאן לפרש לו דבריו הראשונים שלא לב פרעה לבד אלא גם לב עבדיו וטעם שלא ביאר מקודם וביאר עתה לצד שאמר משה בפרשה הקודמת ואתה ועבדיך גילה דעתו כי הוא סובר שאין הזכרת עבדיו נכללת בהזכרת פרעה ומעתה יבין בדברי ה' שאמר לו ואני אחזק את לב פרעה כי אין עבדיו בכלל ויחשוב כי חיזוק לב עבדיו לא מה' יצא הדבר לזה אמר <b>אני הכבדתי את לבו ואת לב עבדיו</b>:<br><br><b>למען שיתי אותותי אלה בקרבו</b>. צריך לדעת למה דקדק לומר <b>אותותי אלה</b> שיראה שעיקר הטעם שהכביד לבו הוא לצד אותות אלה לשומם שנראה שיש צורך בשימת אותות אלה ולא זולתם, עוד אומרו <b>בקרבו</b> ויתבאר על דעך אומרם ז"ל (שמו"ד פי"ב) כי מעשה מצרים מעיד על האלהות כי הוא השליט והוא האדון, והאדון לצד שחפץ בישראל לקרבם לעבדו ולדבקה בו היה חפץ להשכילם לראות ולהביט בעין הכחשת כל אמונה חוץ ממנו, ועדיין לא הראם כי הוא בורא רוח ועושה מלאכיו רוחות, גם לא הראם כי הוא בורא אור וחושך, ולזה אמר <b>למען שיתי</b> וגו' פירוש לצד שאמר אליו כי אני הכבדתי את לבו יש מקום למשה לומר למה יאריך עוד הטורח ויצטרך גם כן לשדד המערכות כי יש בכל מכה שינוי סדר מערכת הבריאה, אם להראותו את כוחו יתברך אשר אמר עליו מי ה' הלא הכה מכת הברד והראהו ה' ידו הנפלאה ומה צורך להפך סדר הבריאה עוד, לזה אמר אליו טעם למען שיתי אותותי אלה פירוש אותות שאני רוצה לעשות בעולמי כדי שיכירו ישראל האלהות עדיין נשארו מהם אלה להשלמת האמונה, כי בכל שבע מכות שעברו אין בהם הכחשה למשתחוה לשמש או לירח, גם לאשר יטעה כי בורא הרוח אינו בורא העפר, והגם ששלט ה' על הארץ במה יודע כי הוא בורא רוח הוא היוצר אדם וצר צורה, והוצרך ה' להראותם במעשה הארבה כי עשה מלאכיו רוחות להביאם גם להחזירם, גם לשאת את המתים לבל יהנו מהם המצריים (שם פי"ג) ובמכת חושך כי הוא יוצר המאורות ושלט בהם, גם יצירת החושך וגזר עליו לשמש עבות למצרים (שם פי"ד), ובמכת בכורות נודע כי הוא היוצר צורה בתוך צורה ומכיר טיפת הבכור (ב"מ ס"א:) גם באמצעות מכה זו צוה ה' מצות (לקמן י"ג ב') קדש לי כל בכור, ויהיה זה לזכרון כי הוא יוצרו מבטן לעבד לו, ולזה כשמצא רשע זה הקשה ה' לבו למען שיתי אותותי אלה שאני צריך לעשות לאות ולמופת לטעם הנזכר יהיו בקרבו שתמצאנה אותו כוסות התרעלה גם כן לצד רשעו וזולת טעם זה לא היה ה' משדד המערכות בשבילו לבד:<small> (אור החיים) </small></div>
<div class='sforno'><b><small>&nbsp;ספורנו&nbsp;</small></b>&nbsp;<b>כי אני הכבדתי</b>. אף על פי שאמר משה ידעתי כי טרם תיראון חשב שאף על פי שלא יכנע לאל יתברך מיראת גדלו, מכל מקום ישמע בהיותו בלתי יכול עוד לסבול את רעת המכות, וזה חשב כאשר ראה שמכח המכה אמר ה' הצדיק אמנם כאשר ראה שעם כל זה לא שמע חשב משה שהיתה ההתראה בו לריק, כי גם שלא יוכל לסבול לא ישמע, ולכן אמר לו ה' יתברך אף על פי שעתה גם הוא הכביד לבו הנה אנכי כבר הכבדתי את לבו בשחין, וזה להרבות האותות בקרב מצרים, כדי שישוב איזה מהם בתשובה, ולמען יספרו ישראל לדורות ויכירו גדלי וטובי, לפיכך ההתראה ראויה אף. על פי שלא ישמע פרעה:<b> למען שיתי אותותי אלה בקרבו</b>. כדי שבהם יכיר העם את גדלי וישוב מרשעתו:<small> (ספורנו) </small></div>
<div class='kliYakar'><b><small>&nbsp;כלי יקר&nbsp;</small></b>&nbsp;<b>ויאמר ה' אל משה בא אל פרעה וגו'.</b> רבים תמהו על פרשה זו שלא נזכר בה מה יאמר משה לפרעה בבואו אליו, כי לא נזכר דבר מן מכת הארבה, ומה שפירש הרמב"ן בשם הרבתי שיש רמז למכת הארבה במה שנאמר ולמען תספר באזני בנך ובן בנך את אשר התעללתי במצרים. וכתיב בארבה דיואל <small><small>(א.ג)</small></small> עליה לבניכם ספרו ובניכם לבניהם. אין זה מספיק לישוב קושיא זו כי היא גופא קשיא כי למה נאמר במכה זו שיספרה לבניו יותר מבכל המכות, ולי קשה עוד למה לא נאמר הכבדת לב עבדיו כי אם במכת הברד והארבה. וכפי הפשט נ"ל שבכל המכות ודאי אין חילוק בין פרעה לעבדיו כי ודאי היה פרעה מרגיש בכולם כמו עבדיו, זולת מכת הרעב והבצורת שאינו נוגע כי אם בעבדיו אבל לא במלך עצמו כי על הרוב יש למלכים אוצרות חיטים מפני שנת הרעב, ועל צד ההפלגה הוא אם יגע הרעב במלך עצמו, על כן אמר בברד ויכבד לבו הוא ועבדיו לא זו הוא, אלא אפילו עבדיו שהיו להם ליתן לב על כי קרא ה' לרעב מ"מ לא הקפידו לפי שהחטה והכוסמת לא נכו וכשאמר הקב"ה שנית למשה כי אני הכבדתי את לבו ואת לב עבדיו הבין משה מזה שיעשה לו התראה שנית, כי קרא ה' לרעב ואעפ"כ לא ישיתו לבם להתראתך לא זו הוא אלא אפילו עבדיו, ומזה הבין משה שרצון הש"י לשלוח הארבה כי מדרך העולם שהתבואה שנגמרה בשדה אין לה כליון כי אם ע"י ברד או ע"י ארבה, ומאחר שכבר היה ברד אין זה כי אם ארבה שיאכל מה שהשאיר הברד, לכך נאמר במכה זו דווקא ויאמרו אליו עבדי פרעה עד מתי יהיה זה לנו למוקש, כי היה הרעב נוגע ביותר בעבדיו מבפרעה על כן הפצירו בפרעה שישלח את העם.<br><br><b>ומה שנאמר במכה זו,</b> ולמען תספר באזני בנך ובן בנך יותר מבכל המכות, הנה מקום אתי ליישב זה על דרך שכתב הרמב"ן בפרשה זו בשם רבינו חננאל על פסוק ואחריו לא יהיה כן <small><small>(י.יד)</small></small> וזה לשונו. מן עתרת משה עד עכשיו אין ארבה מפסיד בכל גבול מצרים ואם יפול בארץ ישראל ויכנס בגבול מצרים אינו אוכל מן יבול מצרים כלום וזה ידוע לכל, ועל זה נאמר <small><small>(תהלים קה.ב)</small></small> שיחו בכל נפלאותיו עכ"ל. והבט ימין וראה כי פסוק שיחו בכל נפלאותיו הוא ממש דומה לפסוק ולמען תספר באזני בנך ובן בנך. וביאור הענין הוא שבכל המכות שהיו במצרים לא נשאר מהם שום רושם במצרים אחר הסרתה שיגרום לדורות שישאלו הבנים על מה זה ועל מה זה, כי נשכח זכרם אצל ההמון כי ארכו להם הימים והכל נשכח, אבל במכת הארבה נשאר רושם לדורות גם אחר הסרת המכה, כי ברוב הימים ימצאו הדורות דבר חידוש ויראו כי יבא ארבה ולא יאכל כלום מכל יבול מצרים, אז ודאי ישאלו הבנים על נס זה מדוע אינה אוכלת מיבול מצרים כ"א מיבול ארץ ישראל, ועל כרחך תצטרך להשיב לו סיפור כל הקורות בארץ מצרים, וכי אמר משה בהסרת המכה שלא תשאר ארבה בכל גבול מצרים ועי"ז יספרו בניסי מצרים ויכירו כח מלכותו יתברך, וזה שמסיים רבינו חננאל בדבריו פסוק שיחו בכל נפלאותיו, כי בלי ספק שלכך השאיר הקב"ה רושם זה לדורות כדי שעל ידו יזכירו יציאת מצרים וישיחו בכל נפלאותיו, זהו שאמר ולמען תספר באזני בנך וגו' וידעתם כי אני ה'. כי ע"י סיפור זה ידעו דורות הבאים גבורותיו ית' ונפלאותיו ופירוש זה יקר ונכון מאד. ומה שנאמר בארבה דיואל ספרו לבניכם וגו'. אין זה קושיא כי ודאי ראוי לספר לדורות כמה החטא גורם לישראל כדי שיקחו מוסר דורות הבאים, אבל כאן ודאי אין הפירוש כן דא"כ למה צוה שיספר לבניו דווקא מכת הארבה יותר מכל המכות, אלא ודאי הטעם הוא כמו שהזכרנו.<br><br><b>ומה שלא נזכרה מכת הארבה בפירוש כ"א ברמז,</b> לפי שרצה הקב"ה שמשה יוכיח את פרעה על סכלתו שלעולם לא היה נכנע מפני דבר ה' כי אם מפני המכות אשר כבר באו, והתשובה שהאדם עושה מפני ההכרח אינה תשובה שלימה כי בסור המכריח ישוב לסורו, כמו שקרה לפרעה על כן לא הזכיר בפירוש המכה כדי שיבין משה מזה שיתחיל לו בתוכחה על עונו, ולבקש ממנו שיהיה נכנע מפני דבר ה' ולא מפני המכה ואז ישאר בצדקתו, וכן עשה משה כי התחלת דבריו עד מתי מאנת לענות מפני. ר"ל מפני דבר ה' ולא מפני המכה, לפיכך ויאמרו אליו עבדי פרעה עד מתי יהיה זה לנו למוקש. ורצו לעשות פשרה עם משה קודם ביאת המכה כדבר משה, ועבדיו נכנסו תחילה בעובי הקורה מן הטעם שנתבאר למעלה.<small> (כלי יקר) </small></div>
<div class='daatZkenim'><b><small>&nbsp;דעת זקנים&nbsp;</small></b>&nbsp;<b>בא אל פרעה.</b> מביא מחר. ומשה היאך ידע והלא לא מצינו שאמר לו הקב"ה מכת הארבה י"ל שהיו חקוקות על המטה דצ"ך עד"ש באח"ב וק"ל א"כ במכות אחרונות אמאי הוצרך להודיעו לכן נ"ל דהבין משה המכה מדאמר לו הקב"ה למשה ולמען תספר ודרך הוא לספר על מכת הארבה שהרי גם במכת הארבה דיואל כתיב עליה לבניכם ספרו:<small> (דעת זקנים) </small></div>
<div class='haemekDavar'><b><small>  העמק דבר  </small></b><b>בא אל פרעה.</b> והתרה בו:
<b>כי אני וגו׳.</b> שלא תאמר מה לו ולהתראה. אחרי שהוא מוחזק בכך וכדתניא בסנהדרין ד׳ פ״א התרו בו ושתק כו׳ פעם ראשונה ושניה מתרין בו שלישית כונסין אותו לכיפה מש״ה פי׳ המקום ית׳ הטעם שאין מוחזק כ״כ:
<b>כי אני וגו׳.</b> בכל פעם אני עושה שישגה ויכבד לבו כענין מסיר לב ראשי ע״ה ויתעם בתהו לא דרך במה שנותן לפניהם מקום לחטוא כמש״כ לעיל ט׳ ז׳. וכך היא המדה אם הוחלט לאבדם כמש״כ בס׳ בראשית י״ט א׳. ואין בזה עול כלל. אחרי שגם בל״ז הגיע מדה״ד לאבדם אלא שעושה אופני העונש בתכלית הנרצה לו ית׳ לפי השעה ופי׳ כאן הטעם שמתעה אותם. <b>למען שתי אתתי אלה בקרבו.</b> שישכילו הכל על האותות שמהם נודע כי הוא ה׳ וכי אין כה׳ אלהינו. וכי הוא בקרב הארץ. וכי אין כמוהו בכל הארץ. וכי לה׳ הארץ. כמבואר בכל מקום פי׳ הוראות הללו. מש״ה הִטְעָם כדי שיגיעו ע״י זה לידיעות אלו ועי׳ לעיל ז׳ ג׳:
(העמק דבר)</div>
<div class='rashbam'><b><small>  רשב"ם  </small></b>בא אל פרעה כי אני הכבדתי וגו' - בכל מכות לא מצינו שהודיע הקב"ה למשה שחיזק את לבו. אך בזאת שהודה פרעה שהוא הצדיק ואני ועמי הרשעים. ובזאת כתיב: ויוסף לחטוא, לכך הוזקק לומר: כי אני הכבדתי וגו' ואת לב עבדיו - שכך כתיב למעלה: ויכבד לבו. שתי - שומי. (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ב}</span></b>&nbsp;</span><span style="font-family:Ezra SIL SR;">וּלְמַ&#1441;עַן תְּסַפֵּר&#1449; בְּאָזְנֵ&#1448;י בִנְךָ&#1436; וּבֶן-בִּנְךָ&#1431; אֵ&#1443;ת אֲשֶׁ&#1444;ר הִתְעַלַּ&#1448;לְתִּי&#1433; בְּמִצְרַ&#1428;יִם וְאֶת-אֹֽתֹתַ&#1430;י אֲשֶׁר-שַׂ&#1443;מְתִּי בָ&#1425;ם וִֽידַעְתֶּ&#1430;ם כִּֽי-אֲנִ&#1445;י יְהוָֹֽה:</div>
<div class='onkelos'><b><small>&nbsp;אונקלוס&nbsp;</small></b>&nbsp;וּבְדִיל דְתִשְׁתָּעֵי קֳדָם בְּרָךְ וּבַר בְּרָךְ יָת נִסִין דִי עֲבָדִית בְּמִצְרַיִם וְיָת אַתְוָתַי דִי שַׁוֵיתִי בְהוֹן וְתִדְעוּן אֲרֵי אֲנָא יְיָ:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וּמִן בִּגְלַל דְתַתְנֵי בְּמִשְׁמְעֵי בְּרָךְ וּבַר בְּרָךְ יַת נִיסִין דַעֲבָדִית בְּמִצְרַיִם וְיַת אַתְוָותַי דְשַׁוֵּיתִי בְּהוֹן וְתִנְדְּעוּן אֲרוּם אֲנָא הוּא יְיָ:<small> (תרגום יונתן) </small></div>
<div class='passukFr'> et afin que tu racontes &agrave; ton fils, &agrave; ton petit-fils, ce que j&rsquo;ai fait aux &Eacute;gyptiens et les merveilles que j&rsquo;ai op&eacute;r&eacute;es contre eux; vous reconna&icirc;trez ainsi que je suis l&rsquo;&Eacute;ternel.&quot;</div>
<div class='passukEn'>and that thou mayst tell in the ears of thy son, and of thy son’s son, what things I have done in Miżrayim, and my signs which I have done among them; that you may know that I am the Lord.</div>
<div class='rashi'><b><small>&nbsp;רש"י&nbsp;</small></b>&nbsp;<b>התעללתי. </b>שחקתי, כמו כי התעללת בי <small><small>(במדבר כב, כט.)</small></small>, הלא כאשר התעולל בהם <small><small>(שמואל-א ו, י.)</small></small> האמור במצרים, ואינו לשון פועל ומעללים, שא"כ היה לו לכתוב עוללתי, כמו ועולל למו, כאשר עוללת לי <small><small>(איכה א, כב.)</small></small>, אשר עולל לי <small><small>(שם יב.)</small></small>: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ולמען תספר</b>. למשה ידבר שהוא כנגד כל ישראל וככה וידעתם כי אני ה' שידעו כל ישראל זה. ודברה תורה כלשון בני אדם לומר התעללתי כאדם משנה התולדת להנקם מאחר: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;וטעם <b>התעללתי</b>. כי אני מצחק בו, שאני מכביד את לבו ועושה הנקמות בו, כטעם יושב בשמים ישחק ה' ילעג למו (תהלים ב ד). <b>והנה</b> הודיע הקב''ה עתה למשה מכת הארבה ושיגיד אותה לפרעה, כי מה טעם בא אל פרעה, כי לא יאמר לו כלום, ולא נזכר רק בדברי משה אל פרעה, כי הכתוב קצר בזה. וכן קצר למעלה במכת הברד שסיפר דברי הקב''ה אל משה התיצב לפני פרעה ואמרת אליו (לעיל ט יג), ולא הזכיר דברי משה אל פרעה כלל, כמו שפירשתי (שם יט), וסבת זה שלא ירצה להאריך בשניהם, ופעם יקצר בזה ופעם בזה. <b>ובאלה</b> שמות רבה (יג ד) ראיתי <b>ולמען תספר באזני בנך</b>, הודיעו הקדוש ברוך הוא למשה מה מכה יביא עליהם, וכתב אותה משה ברמז, <b>ולמען תספר באזני בנך ובן בנך</b>, זו מכת הארבה, כמה דתימר עליה לבניכם ספרו ובניכם לבניהם וגו' (יואל א ג):<small> (הרמב"ן)</small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>באזני בנך ובן בנך</b>. שעד כאן רחמי האב על הבן א''נ כנגד ג' דורות שהיו במצרים: <small> (בעל הטורים) </small></div>
<div class='orHaHaim'><b><small>&nbsp;אור החיים&nbsp;</small></b>&nbsp;<b>ולמען תספר וגו</b>'. צריך לדעת לאיזה ענין הוצרך לטעם זה ולא הספיק בטעם הראשון שה' חפץ להשים אותות אלה כמו שפירשתי בסמוך. עוד מה הוא את אשר התעללתי במצרים ומה הוא ואת אותותי שנראה שהם ב' דברים. עוד צריך לדעת כוונת אומרו <b>וידעתם</b> וגו':<br><br><b>אכן</b> כוונת הכתוב הוא כי בא ה' להודיע כי אין תכלית הכוונה בהבאת האותות בקרבו לעשות נקמה בפרעה אלא לחזק האותו' שבהם עיקר האמונה בלב ישראל כדי שיהיה רשום בל ישכח לנצח כי כשיהי' בקרבו של פרעה יהי' בזכרון בני ישראל לעולם ועד והכוונה ע"ד אומרם ז"ל במם' חולין (עה:) בדין בן פקועה כ"א יהיו בו ב' דברים המופלאים יהי' מוזכר תמיד וכשיראו שאוכלו בלא שחיטה לא יחשדוהו כי מוזכר הוא ביניהם כי תרי תמיהי מדכר דכירי אינשי והנה באמצעות הפלא שיפליא ה' להודיעם כי הוא שולט ברוח ובמים ובעפר ובבעלי חיים ובאש ובאויר וכדומה אין זה מספיק שיזכר הדבר בתמידות לעולם לחקק האמונה אלא באמצעות היות הפלאה ב' כי יפליא ה' להרע את פרעה ועבדיו להשקותם כוסות לענה מה שלא הי' כן לכל גוי וזה לך נעימות אמרי נועם ולמען תספר באזני בנך ענין זה והסיפור מן הנמנע שיהיה הדבר תמיד בזכרונך זולת באמצעות ב' תמיהות, הא' <b>את אשר התעללתי במצרים</b> הרי תמיה אחת הגם שהי' ה' עושה להם צרות שאין בהם שדוד המערכות והטבעיות אעפ"כ לצד רוב הצרות והמכות עשר מכות וכל מכה היתה של ארבע וה' מכות לא עשה כן לכל גוי הנה הדבר תמוה ותמיה זו לבד לא דכירי אינשי ולא יספרו מעשה ה' ואמר <b>ואת אותותי</b> פי' האותות שעשה ה' תמיה' שנית שגם בלא ענין מצרים האות מעצמו הוא דבר פלא ובאמצעות ב' פלאות תספר באזני בנך ובן בנך וגו' ותכלית המכוון בסיפור הוא וידעתם כי אני ה' ואין עוד ותכזיבו האמונות זולת זה וכן תמצא כשדבר אתנו ה' ב"ה בהר סיני פתח דבריו ית' אמר אנכי ה' אלהיך וזה לך האות אשר הוצאתיך מארץ מצרים והוא שהקדים דבריו כאן ואמר וידעתם כי אני ה' כי יכירו בזה בחוש הראות צדק האמונה מה שלא השיג אדם מהעולם עד העולם ברוך אשר כן עשה לנו:<small> (אור החיים) </small></div>
<div class='sforno'><b><small>&nbsp;ספורנו&nbsp;</small></b>&nbsp;<b>ולמען תספר</b>. למען ידעו דורות ישראל את כל אלה:<b> וידעתם</b>. אתה ודורותיך והמצרים:<small> (ספורנו) </small></div>
<div class='haemekDavar'><b><small>  העמק דבר  </small></b><b>ולמען תספר וגו׳.</b> עוד תכלית מיוחד לישראל שידעו ישראל הכלל. <b>את אשר התעללתי במצרים.</b> משמע כמו כי התעללת בי מלשון התלוצצות. ומזה ידעו כי הבא ליטמא פותחין לו כדאיתא ביומא ספ״ג ודרשו מדכתיב אם ללצים הוא יליץ וכך ראו במצרים שפתחו לפני פרעה פתח לחטוא יותר:
<b>ואת אתתי אשר שמתי במצרים.</b> וגם בשביל אותם הידיעות ששמתי לפרעה נדרש גם לישראל לדעת ביחוד. נמצא שהתכלית לאוה״ע אינו אלא לדעת בדרך כלל מענין השגחה ויכולת ה׳. ולישראל התכלית עוד בפרט לדעת איך לירא מפניו ולעבדו. וזהו דבר יהושע ד׳ כ״ד למען דעת כל עמי הארץ את יד ה׳ כי חזקה היא למען יראתם את ה׳ אלהיכם כל הימים פי׳ לכל ע״ה אין המבוקש אלא שידעו את יד ה׳ ותהי׳ יראה כללית שלא לעבוד ע״ז וכדומה שאין שייך ע״ז לומר כל הימים שהרי אין זה מתחלק לימים כי יראה תמידית היא בלי הפסק אבל לישראל המבוקש גם לירא ממנו ית׳ בעבודת תורה ומצות שהוא מתחלק בכל יום מעין מצותיו ונופל ע״ז לשון כל הימים:
<b>וידעתם כי אני ה׳.</b> כח כל הכחות ועושה הכל:
(העמק דבר)</div>
<div class='rashbam'><b><small>  רשב"ם  </small></b>התעללתי - פעולת עלילות. (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ג}</span></b>&nbsp;</span><span style="font-family:Ezra SIL SR;">וַיָּב&#1448;ֹא מֹשֶׁ&#1443;ה וְאַֽהֲרֹן&#1432; אֶל-פַּרְעֹה&#1426; וַיֹּֽאמְר&#1443;וּ אֵלָ&#1431;יו כֹּֽה-אָמַ&#1444;ר יְהוָֹה&#1433; אֱלֹהֵ&#1443;י הָֽעִבְרִ&#1428;ים עַד-מָתַ&#1443;י מֵאַ&#1428;נְתָּ לֵֽעָנ&#1430;ֹת מִפָּנָ&#1425;י שַׁלַּ&#1445;ח עַמִּ&#1430;י וְיַֽעַבְדֻֽנִי:</div>
<div class='onkelos'><b><small>&nbsp;אונקלוס&nbsp;</small></b>&nbsp;וַאֲתָא משֶׁה וְאַהֲרֹן לְוָת פַּרְעֹה וַאֲמָרוּ לֵהּ כִּדְנַן אֲמַר יְיָ אֱלָהָא דִיהוּדָאֵי עַד אִמָתַי מְסָרֵב אַתְּ לְאִתְכְּנָעָא מִן קֳדָמָי שַׁלַח עַמִי וְיִפְלְחוּן קֳדָמָי:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וְאָעַל משֶׁה וְאַהֲרן לְוַת פַּרְעה וַאֲמָרוּ לֵיהּ כִּדְנָא אָמַר יְיָ אֱלָהָא דְיִשְרָאֵל עַד אֵימַת מְסָרֵב אַנְתְּ (מִן) לְמִתְכְּנָעָא מִן קֳדָמַי פְּטוֹר יַת עַמִּי וְיִפְלְחוּן קֳדָמַי:<small> (תרגום יונתן) </small></div>
<div class='passukFr'> Mo&iuml;se et Aaron se rendirent chez Pharaon et lui dirent &quot;Ainsi parle l&rsquo;&Eacute;ternel, Dieu des H&eacute;breux: &lsquo;Jusqu&rsquo;&agrave; quand refuseras tu de fl&eacute;chir devant moi? Laisse partir mon peuple, pour qu&rsquo;il m&rsquo;adore!</div>
<div class='passukEn'>And Moshe and Aharon came to Par῾o and said to him, Thus says the Lord God of the Hebrews, How long wilt thou refuse to humble thyself before me? let my people go, that they may serve me.</div>
<div class='rashi'><b><small>&nbsp;רש"י&nbsp;</small></b>&nbsp;<b>לענות. </b>כתרגומו לאתכנעא, והוא מגזרת עני <span style='cursor:pointer' onclick='hideShowById(203)'>(ג)</span><span id='203' class='siftey' l></b> פי' אבל לא ענין שעבוד כמו והתעני תחת ידיה. והוסיף הרב מאנת להיות עני ושפל לפי שמלת עני בכל מקום הוא נאמר על הממון וכאן מורה על השפלות:  <small> (שפתי חכמים)</small></span></b> , מאנת להיות עני ושפל מפני: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ויבא</b>. ידענו כי לא יבא משה אל פרעה בלא אהרן עמו כי הוא המליץ והזכיר עתה משה ואהרן בעבור שהושבו שניהם וגרשם באחרונה שלא עשה כן בכל המכות:  <b>לענת</b>. מבנין נפעל מגזרת עני: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;<b>ויבא משה ואהרן</b>. כתב רבי אברהם ידענו כי לעולם לא יבא משה אל פרעה בלא אהרן עמו כי הוא המליץ, אבל הזכיר עתה משה ואהרן בעבור שצוה פרעה להשיב את שניהם וגירש אותם באחרונה, שלא עשה כן בכל המכות:<small> (הרמב"ן)</small></div>
<div class='sforno'><b><small>&nbsp;ספורנו&nbsp;</small></b>&nbsp;<b>עד מתי מאנת</b>. הנה מאחר שאינך נכנע אפילו עתה שראית יכולתי על האויר המקיף, אשר לא תוכל לחיות בלעדיו אפילו כרגע, אין לקוות שתשוב מכח שום גודל מכות, אבל אולי תשוב מכח התמדתם זמן ארוך, לכך ראוי לשאול עד איזה זמן יהיה גבול התמדת המיאון עם התמדת המכות:<small> (ספורנו) </small></div>
<div class='haemekDavar'><b><small>  העמק דבר  </small></b><b>ויבא משה ואהרן.</b> בכל המכות לא נזכר ביאתם זולת בפעם הראשון במופת התנין. וכאן כתיב משום שלא נזכר לשון ההתראה בדבר ה׳ למשה כמו בכל המכות דכאן כתיב לשון ההתראה בדבר משה לפרעה וכבר כתב הרמב״ן דכך היא דרך התורה פעם כתיב דבר ה׳ למשה ופעם כתיב דבר משה. ומובן אשר דבר ה׳ הוא אליו. מש״ה כתיב כאן הביאה:
<b>ויאמרו אליו.</b> היינו משה לאהרן ואהרן לפרעה:
<b>לענות מפני.</b> דקדק להגיד שיודע שנתענה מפני ישראל ויודע ומכיר בכבודם ורוצה להיטיב להם מעתה אבל עדיין מאן לענות מפני כבוד ה׳ שרצונו שעמו יעבדו אותו:
(העמק דבר)</div>
<div class='rashbam'><b><small>  רשב"ם  </small></b>לענת - מן ראה לראות. והוא לשון עוני ועינוי להיכנע ולהיות עני מלפני. (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ד}</span></b>&nbsp;</span><span style="font-family:Ezra SIL SR;">כִּ&#1435;י אִם-מָאֵ&#1445;ן אַתָּ&#1430;ה לְשַׁלֵּ&#1443;חַ אֶת-עַמִּ&#1425;י הִנְנִ&#1448;י מֵבִ&#1445;יא מָחָ&#1435;ר אַרְבֶּ&#1430;ה בִּגְבֻלֶֽךָ:</div>
<div class='onkelos'><b><small>&nbsp;אונקלוס&nbsp;</small></b>&nbsp;אֲרֵי אִם סָרֵיב אַתְּ לְשַׁלָחָא יָת עַמִי הָא אֲנָא מַיְיתִי מְחָר גוֹבָא בִּתְחוּמָךְ:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;אֲרוּם אִין יֵשׁ מְסָרֵב אַנְתְּ לְמִפְטוֹר יַת עַמִּי הָא אֲנָא מַיְיתֵי מְחַר גּוֹבָא בִּתְחוּמָךְ:<small> (תרגום יונתן) </small></div>
<div class='passukFr'> Que si tu refuses de laisser partir mon peuple, je susciterai demain des sauterelles dans ton territoire.</div>
<div class='passukEn'>Else, if thou refuse to let my people go, behold, tomorrow I will bring the locusts into thy border:</div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ארבה</b>. שם מין אולי נקרא כן בעבור שהוא יותר רב מהמינים האחרים. וכתוב יתר הגזם אכל הארבה. ועליו כתוב חילי הגדול. וא''כ יהי' האל''ף נוסף: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;(ד~ה) <b>הנני מביא מחר ארבה</b>. אמרו המפרשים שהיו ימים רבים בין מכת הברד למכת הארבה בעבור <b>הצומח לכם מן השדה</b> (בפסוק הבא). ועל דעתי לא היו ימים רבים ביניהם, רק מעט, כי בידוע הוא שלא נמשך דין המצריים יותר משנה, כי משנות משה רבינו יוודע זה, כמו ששנינו במסכת עדיות (ב י) משפט המצרים במצרים שנים עשר חדש, וכן אמר (בפסוק הבא) <b>יתר הפליטה הנשארת לכם מן הברד</b>. וכתיב (בפסוק יב) אשר השאיר הברד, כי היתה השנה ההיא בעצמה, אם כן היה הברד בחדש אדר בשנה ההיא, לא מקודם לכן, כי השעורה אביב והחטה אפילה ולא יזיק אליה אם יכה הברד מה שצמח ממנה כי תשוב ותצמיח. ועדיין לא פרחה הגפן ולא הנצו האילנות, ולכך אמר הכתוב (לעיל ט כה) ואת כל עץ השדה שבר, כי שבר הענפים והפארות. ואחרי כן בחדש ימים בניסן צמחה החטה והכוסמת, והיא הפליטה הנשארת להם מן הברד, והתחילו העצים להוציא פרח והנצנים נראו. וזה טעם הצומח, כי בא הארבה ואכל פרחיהם והשחית הכל אשר לא השאיר להם פרח או ציץ, ובחדש הזה עצמו נגאלו, והכתוב שאמר (להלן פסוק טו) ואת כל פרי העץ, יאמר על הנץ שיעשה פרי, כמו שאמר (שם) כל ירק בעץ:<small> (הרמב"ן)</small></div>
<div class='haemekDavar'><b><small>  העמק דבר  </small></b><b>מחר.</b> משום שעלה ברצון שיעלה הארבה בסיבה קרובה לטבע כמו שיבואר להלן י״ג מש״ה היה נצרך שהות כזה שיהיה רוח קדים כל היום וכל הלילה מש״ה היה העונש על יום מחר:
(העמק דבר)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ה}</span></b>&nbsp;</span><span style="font-family:Ezra SIL SR;">וְכִסָּה&#1433; אֶת-עֵ&#1443;ין הָאָ&#1428;רֶץ וְלֹ&#1445;א יוּכַ&#1430;ל לִרְא&#1443;ֹת אֶת-הָאָ&#1425;רֶץ וְאָכַ&#1443;ל | אֶת-יֶ&#1443;תֶר הַפְּלֵטָ&#1431;ה הַנִּשְׁאֶ&#1444;רֶת לָכֶם&#1433; מִן-הַבָּרָ&#1428;ד וְאָכַל&#1433; אֶת-כָּל-הָעֵ&#1428;ץ הַצֹּמֵ&#1445;חַ לָכֶ&#1430;ם מִן-הַשָּׂדֶֽה:</div>
<div class='onkelos'><b><small>&nbsp;אונקלוס&nbsp;</small></b>&nbsp;וַחֲפָא יָת עֵין שִׁמְשָׁא דְאַרְעָא וְלָא יִכּוּל לְמֶחֱזֵי יָת אַרְעָא וְיֵכוּל יָת שְׁאָר שֵׁזַבְתָּא דְאִשְׁתָּאַר לְכוֹן מִן בַּרְדָא וְיֵכוּל יָת כָּל אִילָנָא דְאַצְמַח לְכוֹן מִן חַקְלָא:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וְיַחֲפֵי יַת חֶזְוָונָא דְאַרְעָא וְלָא יֶהֱוֵי יָכִיל לְמֶחֲמֵי יַת אַרְעָא וִישֵׁיצֵי יַת שְׁאָר שֵׁיזְבוּתָא דְּאִישְׁתָּאֲרַת לְכוֹן מִן בַּרְדָא וִישֵׁיצֵי יַת כָּל אִילָנָא דְיִצְמַח לְכוֹן מִן חַקְלָא:<small> (תרגום יונתן) </small></div>
<div class='passukFr'> Elles d&eacute;roberont la vue de la terre et l&rsquo;on ne pourra plus apercevoir la terre; elles an&eacute;antiront le reste des ressources que vous a laiss&eacute;es la gr&ecirc;le, elles d&eacute;voreront toutes les plantes qui croissent pour vous dans les champs.</div>
<div class='passukEn'>and they shall cover the face of the earth, so that it will not be possible to see the earth: and they shall eat the residue of that which is escaped, which remains to you from the hail, and shall eat every tree which grows for you out of the field:</div>
<div class='rashi'><b><small>&nbsp;רש"י&nbsp;</small></b>&nbsp;<b>את עין הארץ. </b>את מראה <span style='cursor:pointer' onclick='hideShowById(204)'>(ד)</span><span id='204' class='siftey' l></b> פי' מתוך זריחת השמש יש מראה על הארץ שיוכל לראות את הארץ ואותה מראה דהיינו השמש נתכסה ואם כן מתוך כך לא יוכל לראות את הארץ וגם אונקלוס תרגם כן עין שמשא דארעא:  <small> (שפתי חכמים)</small></span></b> הארץ: <b>ולא יוכל וגו'. </b>הרואה, לראות את הארץ, ולשון קצרה דבר: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>וכסה</b>. דרך משל: <b>ולא יוכל לראות</b>. תחסר מלת איש. אמר יפת כי ימים רבים בין מכת הברד למכת הארבה בעבור הצומח לכם מן השדה: <small> (אבן עזרא) </small></div>
<div class='sforno'><b><small>&nbsp;ספורנו&nbsp;</small></b>&nbsp;<b>ואכל את כל העץ</b>. יקלקלהו, כמו והיה לאכול. כי אכל את יעקב:<small> (ספורנו) </small></div>
<div class='kliYakar'><b><small>&nbsp;כלי יקר&nbsp;</small></b>&nbsp;<b>ולא יוכל לראות הארץ.</b> פירש"י הרואה ועיקר חסר מן הספר. ועו"ק לפירושו כי מה שלא יוכלו לראות את הארץ אין בזה נפקותא לענין הנזק, ולפחות היה לו להקדים מאמר ואכל את יתר הפליטה כי זה עיקר הנזק, וכן בשימוש המכה נאמר ג"כ ותחשך הארץ ויאכל את כל עשב הארץ, ש"מ שטעם האכילה הוא בעבור חשכת הארץ והדבר צריך ביאור.<br><br><b>ואומר אני,</b> שמהידוע שכל סומים אוכלים ואינן שבעים כך ארבה זו ע"י שריבויים גורם שתחשך הארץ גם הארבה אינו יכול לראות מה שהוא אוכל והרי הוא אוכל כסומא בארובה ולא ישבע וע"כ יאכל את כל אשר בשדה, ועוד לא ישבע עד שיכנס מן השדה גם אל הבתים ומלאו בתיך וגו', וז"ש ולא יוכל לראות היינו הארבה שהזכיר לפנים לא יוכל לראות הארץ, וע"י שלא יראה הארבה את הארץ יאכל את הכל ולא ישבע עד אשר יבקש אח"כ גם אשר בבתים, ומה שמצינו שבשימוש המכה לא אכלו כ"א את שבשדות ולא מצינו שנכנסו לבתים, לפי שנאמר וימהר פרעה לקרא למשה ולאהרן. למה לא נאמר לשון וימהר בשום מכה, אלא לפי שידע פרעה שאם לא ימצאו בשדות יאכלו גם מה שבבתים ע"כ וימהר פרעה קודם שיכנסו לביתו, ולכך ועתה שא נא חטאתי ועתה תיכף ומיד קודם שיכנסו לבתים.<small> (כלי יקר) </small></div>
<div class='haemekDavar'><b><small>  העמק דבר  </small></b><b>וכסה את עין הארץ.</b> משמעות עין פעם הוא הדבר שנותנים עין עליה כמו שביארנו בספר בראשית מ״ו ד׳ ובספר דברים ל״ג כ״ח. ופעם משמעו מי שמשגיח ושם עין כמו עיני העדה וכאן נכלל שני דברים שהארבה יכסה תפארת הארץ שהיתה מצוינת בשפע עושר ובנינים מלאים ויהי הכל מכוסה ועוד נכלל בזה שהמלך וכל משגיחיו. <b>לא יוכל לראות את הארץ.</b> באשר הארבה יכסה את עין הארץ לא יוכל להשגיח עליה כי המה יעמדו כחומה נגד עיניהם:
<b>ואכל את כל העץ הצמח לכם מן השדה.</b> העץ הדק שהחל לצמוח מאז שהכה הברד כל עץ השדה ובאשר שעדיין היה העץ דק מאד ורך ע״כ יכולים הארבה לאכלו ולהשחיתו:
(העמק דבר)</div>
<div class='rashbam'><b><small>  רשב"ם  </small></b>ולא יוכל - הרואה - לראות הארץ. העץ הצמח - כי הברד שיבר את כל עץ השדה. ומה שיצמח אחרי כן יאכל הארבה. (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ו}</span></b>&nbsp;</span><span style="font-family:Ezra SIL SR;">וּמָֽלְא&#1448;וּ בָתֶּ&#1436;יךָ וּבָתֵּ&#1443;י כָל-עֲבָדֶ&#1432;יךָ&#1432; וּבָתֵּ&#1443;י כָל-מִצְרַ&#1426;יִם&#1426; אֲשֶׁ&#1448;ר לֹֽא-רָא&#1444;וּ אֲבֹתֶ&#1448;יךָ&#1433; וַֽאֲב&#1443;וֹת אֲבֹתֶ&#1428;יךָ מִיּ&#1431;וֹם הֱיוֹתָם&#1433; עַל-הָ&#1443;אֲדָמָ&#1428;ה עַ&#1430;ד הַיּ&#1443;וֹם הַזֶּ&#1425;ה וַיִּ&#1445;פֶן וַיֵּצֵ&#1430;א מֵעִ&#1445;ם פַּרְעֹֽה:</div>
<div class='onkelos'><b><small>&nbsp;אונקלוס&nbsp;</small></b>&nbsp;וְיִמְלוּן בָּתָּיךְ וּבָתֵּי כָל עַבְדָיךְ וּבָתֵּי כָל מִצְרַיִם דִי לָא חֲזוֹ אֲבָהָתָךְ וַאֲבָהַת אֲבָהָתָךְ מִיוֹמָא דְמֶהֱוֵיהוֹן עַל אַרְעָא עַד יוֹמָא הָדֵין וְאִתְפְּנִי וּנְפַק מִן קֳדָם פַּרְעֹה:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וְיִתְמְלוּן בָּתָּךְ וּבָתֵּי כָּל עַבְדָךְ וּבָתֵּי כָל מִצְרָאֵי דְלָא חָמוּן אַבְהָתָךְ וְאַבְהַת אַבְהָתָךְ מִן יוֹם מֶהֱוֵיהוֹן עַל אַרְעָא עַד יוֹמָא הָדֵין וְאִתְפְּנֵי וּנְפַק מִלְוַת פַּרְעה:<small> (תרגום יונתן) </small></div>
<div class='passukFr'> Elles rempliront tes maisons et les maisons de tous tes serviteurs et celles de toute l&rsquo;&Eacute;gypte: telles n&rsquo;en virent point tes a&iuml;eux, ni les p&egrave;res de tes a&iuml;eux, depuis le jour o&ugrave; ils occup&egrave;rent le pays jusqu&rsquo;&agrave; ce jour.&rsquo; &quot; Et il se retira et sortit de devant Pharaon.</div>
<div class='passukEn'>and they shall fill thy houses, and the houses of all thy servants, and the houses of all Miżrayim; which neither thy fathers, nor thy fathers’ fathers have seen, since the day that they were upon the earth to this day. And he turned, and went out from Par῾o.</div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ומלאו</b>. זו המלה משונה בלשון הקדש. כי טעם ומלאו שהבתים היו מלאים מהן. והנה מצאנו מלאו ארבעה כדים מים שהוא פועל יוצא. כאילו הוא כתוב בפתחות המ''ם ודגשות הלמ''ד מהבנין הדגוש. אמר רבי ישועה כי ויפן הוא שב אל משה שהיה חולק כבוד למלכות שפונה אל המלך בצאתו והוא הולך אחורנית. ויפת אמר כשהשלים צרכו. וככה ופנית בבקר. והנה מה יעשה במלת ויפן כה וכה. והנה טעם ויפן מגזרת פנים. כאילו הוא וירא. והנה משה יצא מאת פרעה בלא רשותו והזכיר הכתוב זה בעבור שכעס פרעה וצוה לגרשם אחר שהושבו: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;(ו~ז) <b>ויפן ויצא מעם פרעה</b>. בעבור שפחדו מאד בברד, חשב משה שיפחדו גם עתה שימותו ברעב אם יאבדו יתר הפליטה הנשארת להם, ויצא בלא רשותו טרם שיענוהו הן או לאו, כדי שיתיעצו בדבר, חשב מחשבות אמת, כי כן עשו ואמרו לפרעה <b>הטרם תדע כי אבדה מצרים</b>. ובדברי רבותינו (שמו''ר יג ד) ראה אותן שפונים זה לזה, מאמינים לדבריו, יצא משם כדי שיטלו עצה לעשות תשובה. והנכון בעיני, כי כן היה עושה בכל עת בואו אל פרעה אל היכלו, מתרה בו ויוצא מלפניו, אבל הוצרך הכתוב להזכיר זה בכאן בעבור ויושב את משה וגו':<small> (הרמב"ן)</small></div>
<div class='orHaHaim'><b><small>&nbsp;אור החיים&nbsp;</small></b>&nbsp;<b>ויפן ויצא</b>. זלזלו בעיניו שאחר שהתוודה ואמר ה' הצדיק וגו' וחזר לסרחונו לזה פנה ויצא כדרך הנהוג עם שאר בני אדם ותמצא כי גם פרעה הרשע שילם לו כן דכתיב ויושב וגו' ויגרש אותם מאת פני פרעה ולזה תמצא שאח"כ כשקרא לו להתפלל על הסרת מכת הארבה אמר אליהם חטאתי לה' ולכם מה שלא היה רגיל לומר קודם שנתכוון להתודות על שנהג בם מנהג פחיתות ויגרש אותם:<small> (אור החיים) </small></div>
<div class='kliYakar'><b><small>&nbsp;כלי יקר&nbsp;</small></b>&nbsp;<b>ומלאו בתיך ובתי כל עבדיך ובתי כל מצרים.</b> בלי ספק שבית המלך יותר פנימי מן בתי כל עבדיו ובתי כל עבדיו יותר פנימיים מן בתי כל מצרים, ואיך יכנס הארבה תחילה לפני ולפנים ואחר כך בראש כל חוצות, אלא ודאי שבדרך נס נעשה זה כי כדרך החטא כך העונש, כי הוא התחיל בקלקלה תחילה ואח"כ עבדיו, כי בלי ספק שתלה החטא יותר בו מבעבדיו ויותר בעבדיו מכל עמו כדרך שפירש"י בצפרדעים <small><small>(ז.כח)</small></small> שנאמר ועלו ובאו בביתך וגו' ובבית עבדיך ובעמך. ואולי שעל הפוך סדר זה נאמר לפניו לא היה כן ארבה כמוהו יכול להיות שהיה ארבה כמוהו, אבל כן לא יהיה על זה הסדר ההפוך שלא כדרך העולם.<br><br><b>ויפן ויצא מעם פרעה.</b> יתכן לפרש שלא יצא עדיין אלא פנה פניו ממנו לצאת ולא יצא כ"א מעם פרעה אבל היה עדיין בתוך עבדיו, ובתוך כך ויאמרו עבדי פרעה אליו עד מתי יהיה זה לנו למוקש, היו מראים על משה באצבע לאמר כי זה משה האיש לא ידענו עד מתי יהיה לנו למוקש, ומדאמרו זה ש"מ שהיה עדיין ביניהם לפיכך ויושב את משה ואת אהרן. ממילא הושבו כי לא שלח אחריהם שהיו עדיין בינותם ושמעו דברי עבדיו וע"י כן הושבו וחזרו אל פרעה ויאמר אליהם לכו עבדו וגו'.<small> (כלי יקר) </small></div>
<div class='haemekDavar'><b><small>  העמק דבר  </small></b><b>ומלאו בתיך וגו׳ אשר לא ראו.</b> אם בא לצייר את הרבוי הוא מיותר שהרי זה ידענו מדכתיב ומלאו בתיך וגו׳ וגם לשון אשר אינו מדוקדק אלא על המינים קאי כאשר יבואר להלן י״ד שהיו כמה מיני ארבה שאינם מצוים ביבשה כלל. ומעולם לא ראו המה ואבותם מינים אלו. ועתה יהיו מלאים בבתים:
<b>ויפן.</b> משמעו הפך פניו לאחוריו כמש״כ להלן ל״ב ט״ו שלא נהג עתה בכבוד המלך שהיה נפטר לאחוריו והיינו משום שכבר הודה שהוא הרשע ומ״מ מקשה לבו:
(העמק דבר)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ז}</span></b>&nbsp;</span><span style="font-family:Ezra SIL SR;">וַיֹּֽאמְרוּ&#1449; עַבְדֵ&#1448;י פַרְע&#1436;ֹה אֵלָ&#1431;יו עַד-מָתַי&#1433; יִהְיֶ&#1448;ה זֶ&#1445;ה לָ&#1448;נוּ&#1433; לְמוֹקֵ&#1428;שׁ שַׁלַּח&#1433; אֶת-הָ&#1443;אֲנָשִׁ&#1428;ים וְיַֽעַבְד&#1430;וּ אֶת-יְהוָֹ&#1443;ה אֱלֹֽהֵיהֶ&#1425;ם הֲטֶ&#1443;רֶם תֵּדַ&#1428;ע כִּ&#1445;י אָֽבְדָ&#1430;ה מִצְרָֽיִם:</div>
<div class='onkelos'><b><small>&nbsp;אונקלוס&nbsp;</small></b>&nbsp;וַאֲמָרוּ עַבְדֵי פַרְעֹה לֵהּ עַד אִמָתַי יְהֵי דֵין לָנָא לְתַקְלָא שַׁלַח יָת גֻבְרַיָא וְיִפְלְחוּן קֳדָם יְיָ אֱלָהֲהוֹן הַעַד כְּעַן לָא יְדַעְתָּ אֲרֵי אֲבֵדַת מִצְרָיִם:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וְאָמָרוּ עַבְדֵי פַּרְעה עַד אֵימַת יְהֵי דֵין גַּבְרָא לָנָא לְתַקְלָא פְּטוֹר יַת גַּבְרַיָא וְיִפְלְחוּן קֳדָם יְיָ אֱלָהָהוֹן הַעַד כְּדוֹן לָא חַכִּימְתָּ אֲרוּם עַל יְדוֹי עֲתִידָא לְמוֹבְדָא אַרְעָא דְמִצְרָיִם:<small> (תרגום יונתן) </small></div>
<div class='passukFr'> Les serviteurs de Pharaon lui dirent: &quot;Combien de temps celui-ci nous portera-t-il malheur? Laisse partir ces hommes, qu&rsquo;ils servent l&rsquo;&Eacute;ternel leur Dieu: ignores-tu encore que l&rsquo;&Eacute;gypte est ruin&eacute;e?&quot;</div>
<div class='passukEn'>And Par῾o’s servants said to him, How long shall this man be a snare to us? let the men go, that they may serve the Lord their God: knowst thou not yet that Miżrayim is destroyed?</div>
<div class='rashi'><b><small>&nbsp;רש"י&nbsp;</small></b>&nbsp;<b>הטרם תדע. </b>העוד לא ידעת <span style='cursor:pointer' onclick='hideShowById(205)'>(ה)</span><span id='205' class='siftey' l></b> דטרם לשון עדיין לא כמ"ש בפרשת בראשית בפסוק וכל שיח השדה טרם יצמח ובפ' וארא בפסוק טרם תיראון ולא תפרשו לשון קודם ויהיה תדע עתיד במקום עבר:  <small> (שפתי חכמים)</small></span></b> כי אבדה מצרים: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ויאמרו</b>. פי' הטרם תדע הטרם תרצה שיתברר לך כי אבדה מצרים: <small> (אבן עזרא) </small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>עד מתי יהיה זה לנו למוקש</b>. זה היינו משה כדכתיב זה משה האיש:<b> שלח את האנשים</b>. האנשים בגי' גדלים עם קטנים: <small> (בעל הטורים) </small></div>
<div class='orHaHaim'><b><small>&nbsp;אור החיים&nbsp;</small></b>&nbsp;<b>עד מתי יהי' וגו'</b>. לא שהסכימו לשלח ישראל בהחלט כי הנבואה שאמר ה' למשה הכבדתי וגו' תכחיש זה אלא שרצו שילכו באופן שיחזרו ודאי ולזה תמצא כשאמר משה בנערינו ובזקנינו וגו' וגרש' פרעה לא יספו דבר עוד בדבר הזה גם פיהם ענה בם כי לא האמינו בסדר המעשה כי אלהי העברים הגדול הגבור והנורא נטה ידו בהם לשלוח ישראל אלא שהיו יוקשים בהם ואין לך כפירה באמיתות הענין כזה:<br><br><b>הטרם תדע</b>. פי' האם קודם שתשלחם תרצה לדעת שאבדה מצרים לזה שלח אותם קודם שיגיע גדר זה של אבידת מצרים:<br><br><b>וראיתי</b> לתת לב במה הסכימה דעתם על אבידת מצרים אחר כך ושתקו והלכו להם ולהבין הענין נשכיל בחקור בענין מה היתה דעתו של פרעה ועבדיו מתחילת הענין האם יש שוטה גמור בעולם שיסבול כל הרעות והצרות ההמה ויכנים עצמו בסכנות נפשות ועוד לו שלקה אלוהו וספו מקניו ואבדו צמחי אדמה וכמעט ספו תמו כאומרו הטרם תדע כי אבדה מצרים ומהן הסתם לא יאמן כי כ"כ טפש היה והגם כי הקשה ה' את רוחו עכ"ז צריך שתהיה לו איזה סברא שבה יתגלה טפשותו ותגדל הקושיא בראות כי לא שאל ה' ממנו אלא דרך שלשת ימים והגם שכתבנו שם (לעיל ג' י"ח) כי ה' לא אמר פדט זה אלא ישראל עם כל זה הרי בכל שליחותיו לא אמר אלא (ה' א') ויחוגו לי במדבר, ויעבדוני (פסוק ג'), זה יגיד כי לא לחלוטין יצו ה'. ואבין דבר כי הוא זה אשר הטעהו לפרעה ולכל עמו אופן השליחות אשר שלח ה' לשלוח ישראל לחוג במדבר שהכוונה הוא לשוב אחר כך הרי הוא גלוי לפרעה ולעמו כי לא בהחלט הוא שואל ומזה נפל הטעות כי יש בדבר שני צדדין הא' כי דבר ה' אמת הוא כי אינו חפץ אלא דרך שלשת ימים והב' כי הדברים באו דרך ערמה ואין דעתו אלא להוציאם לחלוטין ולפי זה הדברים מעידים כי כביכול אין כח בו להוציאם בהחלט ב"מ הא למדת שיש לו מניעה חם ושלום לרצון אשר יחפוץ ולזה פרעה ועבדיו לצד שלילת עיקר האמונה בהם חשבו צד הב' ולזה הקשו ערפם ומאנו לקבל מאמר ה' כי אמרו אין בכוחו ח"ו להכריח הכרח גדול וזה לך האות המופלא שערום יערים ולזה הקשו לבם ואחר כך כשראו עבדיו שעברו עליהם שבע מכות והתרה במכה שמינית של הארבה נתנו לב לצדד צד הא' כי האמת הוא שטעמו של האלוה ב"ה הוא שאינו חפץ להוציאם לחלוטין. והוא אומרם <b>עד מתי יהיה</b> וגו' <b>שלח את האנשים ויעבדו</b> פי' שאין כוונת ה' אלא על פרט זה והטעם שבו הכרחנו הדבר כי הכרנו כי כל יכול ואם היתה כוונתו שילכו לחלוטין היה אומר כן בפירוש ויאבד כל מסרב וממאן בדבריו ואמרו <b>הטרם תדע כי אבדה מצרים</b> במכות אשר הכה הא למדת כי יכול הוא לעשות כל אשר יחפוץ ולפי זה הכריחו שני דברים הא' שישראל לא ילכו בהחלט והצדיקו מפלאי המכות כ"א היה ה' חפץ להוציאם בהחלט אין מידו מציל. ותמצא כי נתחכם פרעה הרשע והשיבם במרמה ויושב את משה וגו' ויאמר להם מי ומי ההולכים והשיבוהו בנערינו ובזקנינו נלך ואמר להם רעה נגד וגו' לכו נא הגברים וגו' כי אותה אתם מבקשים ויגרש אותם וגו' ומאמצעות המעשה נסתרה דעת עבדי פרעה כי לא כמו שחשבו שאין הליכתם אלא לשעה שהרי מהענין מוכח כי ערמה בדבר והליכתם הליכת עולם ולפ"ז חזרו ג"כ למיחוש הראשון כי זה לך האות כי לא כל יכול כנזכר למעלה ובזה לא הוסיפו לדבר עוד כדבריהם הראשונים:<small> (אור החיים) </small></div>
<div class='rashbam'><b><small>  רשב"ם  </small></b>הטרם תדע - וכי עדיין לא ידעת כי אבדה מצרים, בדבר ובברד ובשאר מכות?! (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ח}</span></b>&nbsp;</span><span style="font-family:Ezra SIL SR;">וַיּוּשַׁ&#1438;ב אֶת-מֹשֶׁ&#1444;ה וְאֶֽת-אַֽהֲרֹן&#1433; אֶל-פַּרְע&#1428;ֹה וַיּ&#1443;ֹאמֶר אֲלֵהֶ&#1428;ם לְכ&#1445;וּ עִבְד&#1430;וּ אֶת-יְהוָֹ&#1443;ה אֱלֹֽהֵיכֶ&#1425;ם מִ&#1445;י וָמִ&#1430;י הַהֹֽלְכִֽים:</div>
<div class='onkelos'><b><small>&nbsp;אונקלוס&nbsp;</small></b>&nbsp;וְאִתּוֹתַב יָת משֶׁה וְיָת אַהֲרֹן לְוָת פַּרְעֹה וַאֲמַר לְהוֹן אֱזִילוּ פְלָחוּ קֳדָם יְיָ אֱלָהֲכוֹן מָן וּמָן דְאָזְלִין:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וּפַקֵּיד לְאִיתּוֹתָבָא יַת משֶׁה וְיַת אַהֲרן לְוַת פַּרְעה וַאֲמַר לְהוֹם אִיזִילוּ פְּלָחוּ קֳדָם יְיָ אֱלָהָכוֹן מָן וּמָן הִינוּן דְּאָזְלִין:<small> (תרגום יונתן) </small></div>
<div class='passukFr'> Mo&iuml;se et Aaron furent rappel&eacute;s aupr&egrave;s de Pharaon, qui leur dit: &quot;Allez servir l&rsquo;&Eacute;ternel votre Dieu; quels sont ceux qui iront?&quot;</div>
<div class='passukEn'>And Moshe and Aharon were brought back to Par῾o: and he said to them, Go, serve the Lord your God: but who are they that shall go?</div>
<div class='rashi'><b><small>&nbsp;רש"י&nbsp;</small></b>&nbsp;<b>ויושב. </b>הושבו ע"י שליח <span style='cursor:pointer' onclick='hideShowById(206)'>(ו)</span><span id='206' class='siftey' l></b> דק"ל דהל"ל וישובו אלא ויושב הוא מבנין הנפעל המקבל הפעולה מאחר: <small> (שפתי חכמים)</small></span></b> ששלחו אחריהם, והושיבום אל פרעה: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ויושב</b>. מלת את כמו עצם הדבר. וכאשר יאמר האדם אוהבי. שהיו''ד סימן המדבר או יאמר אוהב אותי. שהטעם עצמי הדבר שוה. על כן אם אמר אומר כי ראובן הרג את שמעון אז שמעון הרוג. אך באמור ראובן הרג שמעון הטעם שוה כמו ורב יעבד צעיר. אשר ברא אלהים אדם. ואל תחשוב כי מלת את לאות על הפעול בעבור שהוא נמצא כן ברבים וימצא עם הפועל. ובא הארי ואת הדוב ואחרים ככה. ואמר רבי יהודה המדקדק כי בעבור מלת את אמר ויושב ולא אמר ויושבו. ולפי דעתי כי אמר ויושב בעבור כי משה הוא העיקר. וככה ותדבר מרים ואהרן. היא היתה עיקר הדבור: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;(ח~ט) <b>מי ומי ההולכים</b>. היה פרעה רוצה שילכו ראשיהם זקניהם ושוטריהם, אנשים אשר נקבו בשמות; ומשה ענהו כי גם הבנים והבנות ילכו <b>כי חג ה' לנו</b>, ומצוה על כלנו לחוג לפניו, אז חרה לפרעה על הבנים והבנות, ואמר שלא ישלח הטף בשום פנים, כי הם לא יזבחו, אבל ישלח כל הזכרים הגדולים בעבור החג שאמר, וישארו הטף והנשים:<small> (הרמב"ן)</small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>מי ומי ההולכים</b>. אמר פרעה למשה מה אתם מבקשים כל כך ללכת וכי אתם סבורים ליכנס לארץ, מי ומי ההולכים (ליכנס לארץ) כי כולם ימותו במדבר חוץ מיהושע וכלב. מי ומי ההלכים בגימטריא כלב ובן נון. והשיבו משה, בנערינו ובזקנינו נלך כי לא נגזרה גזירה לא על פחות מבן ך' ולא על יתר מבן ס': <small> (בעל הטורים) </small></div>
<div class='orHaHaim'><b><small>&nbsp;אור החיים&nbsp;</small></b>&nbsp;<b>לכו</b> עבדו וגו'. אמר סתם הדברים ונתחכם להרחיק שלא יעלה על הדעת שישאלו שילכו כולם ולזה דיבר סתם לכו עבדו ואמר <b>מי ומי</b> לא לומר אם כולם אם מהם זה ' ודאי שלא ילכו אלא בני העבודה כמו שגילה לבסוף לכו הגברים כי אותה אתם מבקשים אלא גם בגברים היה חפץ שלא ילכו כולם:<small> (אור החיים) </small></div>
<div class='kliYakar'><b><small>&nbsp;כלי יקר&nbsp;</small></b>&nbsp;<b>מי ומי ההולכים.</b> יש בענין זה ספקות הן כפל מי ומי כי די באחד, ועוד ההולכים לשון הוה אינו מתיישב כי היה לו לומר מי ילך משמע להבא כי ההולכים משמע שהולכים עכשיו והרי עדיין לא הלכו, ועוד ב"פ נלך ודאי אחד מהם מיותר כי היה לו לומר בנערינו ובזקנינו בבנינו ובבנותינו נלך, ועוד כי חג ה' לנו והרי למעלה אמר בשם ה' ויחוגו לי במדבר משמע שיהיה חג לה' ולא לנו, והבדל זה ידוע כי חג לה' הוא בעבודת הש"י, וחג לנו הוא בשמחת העובדים, כמ"ש <small><small>(דברים טז.ח)</small></small> עצרת לה' וכתיב <small><small>(במדבר כט.לה)</small></small> עצרת תהיה לכם, ורז"ל אמרו <small><small>(פסחים סח:)</small></small> דרך פשרה חציו לה' וחציו לכם, וכאן מי החכם ומי יודע פשר דבר, ועו"ק כי אותה אתה מבקשים לשון הוה והיה לו לומר כי אותה בקשתם לשון עבר כי עכשיו הם מבקשים יותר מזה שהרי אמרו בנערינו ובזקנינו וגו' הרי שבקשו לעקור את הכל משם, ופירוש של המפרשים כבר נודע, ובמקום תיבת אותה הל"ל זה אתם מבקשים.<br><br><b>וביאור לכל הספיקות הללו הוא,</b> כי פרעה לא שאל את משה מי שילך אלא גזר אומר שודאי לא ילכו כ"א הזכרים שדרכם לזבוח, ואמר לכו עבדו את ה' אלהיכם ושוטטו נא בכל קצוי עולם ופוק חזי מאי עמא דבר מי ומי שדרכם לילך, לכך אמר כפל מי ומי ר"ל אם תימינו ואם תשמאילו לראות בכל מקום הנהוג מי שדרכם לילך לזבוח, ובזה מיושב לשון ההולכים שקאי על כל ההולכים בכל העולם ומשם תראו וכן תעשו גם אתם כפי הנהוג, והשיב משה בנערינו ובזקנינו נלך כפי הנראה שלפי פשוטו נלך מיותר לגמרי, ר"ל שניהם מיותרים שהרי קאי על שאלת מי ומי ההולכים, והיה לו להשיב בנערינו ובזקנינו בבנינו וגו' ויהיה הכל קאי על ההולכים, אלא ודאי שאינו מוסב על ההולכים, ור"ל אתה אומר לנו לילך כדרך ההולכים שבכל העולם אבל אנחנו לא כן נעשה אלא בנערינו ובזקנינו נלך, והבדל נלך מן ההולכים כי לא קרב זה אל זה, ואע"פ שבכל ההולכים אין הולכים לזבוח כי אם מי שדרכם לזבוח, מ"מ אנחנו נלך מכל וכל. ונתן טעם לדבר כי חג ה' לנו, כי בשלמא כל ההולכים שאינן הולכים כ"א לזבוח דין הוא שלא ילכו כ"א מי שדרכן לזבוח, אבל אנחנו זולת העבודה דהיינו חג לה', יש עלינו מצוה אחרת עוד והיא שמחת החג, זה"ש כי חג ה' לנו. צריך להיות גם לנו, וידוע שאין שמחת האדם שלימה כ"א בזמן שאשתו ובניו וכל קניניו עמו, כי איך ישיר את שיר ה' על אדמת נכר ואשתו ובניו וקנינו נתונים בערבון בעדו, והשרוי בלא אשה שרוי בלא שמחה, ולכך אמר ב"פ נלך לעשות ב' חלוקות בההולכים כי נערינו וזקנינו נלך לעבוד, ובנינו ובנותינו ילכו לשם שמחה ר"ל שנשמח אנחנו עמהם לקיים מצות ה' עלינו ליתן חציו לה' וחציו לנו ולבנינו, לשם שמחה.<small> (כלי יקר) </small></div>
<div class='haemekDavar'><b><small>  העמק דבר  </small></b><b>ויושב את משה ואת אהרן.</b> הכי מיבעי ויושב משה ואהרן אלא בא ללמדנו כי לא שלח אחריהם איזה עבד אלא אותם שרים החשובים ויושבים עם פרעה בעצה. מש״ה כששבו משה ואהרן שבו גם המה אתם:
<b>מי ומי ההלכים.</b> כסבור היה שילכו אנשים בני עבודה כמו שאמר לכו נא הגברים וגו׳. דלשון גברים משמעו אנשים בעלי גבורה שהמה מסוגלים יותר לעבודה אבל לא נשים ונערים וזקנים וע״ז השיבו.
(העמק דבר)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{ט}</span></b>&nbsp;</span><span style="font-family:Ezra SIL SR;">וַיּ&#1443;ֹאמֶר מֹשֶׁ&#1428;ה בִּנְעָרֵ&#1445;ינוּ וּבִזְקֵנֵ&#1430;ינוּ נֵלֵ&#1425;ךְ בְּבָנֵ&#1448;ינוּ וּבִבְנוֹתֵ&#1436;נוּ בְּצֹאנֵ&#1444;נוּ וּבִבְקָרֵ&#1448;נוּ&#1433; נֵלֵ&#1428;ךְ כִּ&#1445;י חַג-יְהוָֹ&#1430;ה לָֽנוּ:</div>
<div class='onkelos'><b><small>&nbsp;אונקלוס&nbsp;</small></b>&nbsp;וַאֲמַר משֶׁה בְּעוּלֵמָנָּא וּבְסָבָנָּא נֵזֵיל בְּבָנָנָא וּבִבְנָתָנָא בְּעָנָנָא וּבְתוֹרָנָא נֵזֵיל אֲרֵי חַגָא קֳדָם יְיָ לָנָא:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וַאֲמַר משֶׁה בְּטַלְיָינָא וּבְסָבָנָא נֵיזִיל בִּבְנָנָא וּבִבְרַתָּנָא בְּעַנָנָא וּבְתוֹרָנָא נֵיזִיל אֲרוּם חַגָא קֳדָם יְיָ לָנָא:<small> (תרגום יונתן) </small></div>
<div class='passukFr'> Mo&iuml;se r&eacute;pondit: &quot;Nous irons jeunes gens et vieillards; nous irons avec nos fils et nos filles, avec nos brebis et nos b&oelig;ufs, car nous avons &agrave; f&ecirc;ter l&rsquo;&Eacute;ternel.&quot;</div>
<div class='passukEn'>And Moshe said, We will go with our young and with our old, with our sons and with our daughters, with our flocks and with our herds will we go; for we must hold a feast to the Lord.</div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>כי חג ה' לנו</b>. לזבח. והוא מצוה על כולנו: <small> (אבן עזרא) </small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>כי חג ה'</b>. ד' במסורה חג ה' לנו. באספכם וגו' תחגו את חג ה'. הנה חג ה' בשילו. מה תעשו ליום מועד וליום חג ה'. שאמרו לו כי חג ה' לנו וצריכין אנו לאסוף כל מה שיש לנו, תבואות הארץ והנשים לחול במחולות ולא ישאר דבר, הכל אתה צריך לשלוח, ואם אינך משלח תראה מה תעשה ליום חג ה': <small> (בעל הטורים) </small></div>
<div class='haemekDavar'><b><small>  העמק דבר  </small></b><b>בנערינו ובזקנינו נלך.</b> שגם המה מחויבים בעבודה כמו הגברים. וגם. <b>בבנינו ובבנותינו וגו׳.</b> אע״פ שהמה באמת לאו בני עבודה נינהו מ״מ. <b>נלך </b>עמהם. <b>כי חג ה׳ לנו.</b> והוא שמחה וא״א לשמוח בלי בנים ובנות והצאן ובקר אנו צריכין לקרבן החג:
(העמק דבר)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{י}</span></b>&nbsp;</span><span style="font-family:Ezra SIL SR;">וַיּ&#1443;ֹאמֶר אֲלֵהֶ&#1431;ם יְהִ&#1448;י כֵ&#1444;ן יְהֹוָה&#1433; עִמָּכֶ&#1428;ם כַּֽאֲשֶׁ&#1435;ר אֲשַׁלַּ&#1445;ח אֶתְכֶ&#1430;ם וְאֶֽת-טַפְּכֶ&#1425;ם רְא&#1429;וּ כִּ&#1445;י רָעָ&#1430;ה נֶ&#1445;גֶד פְּנֵיכֶֽם:</div>
<div class='onkelos'><b><small>&nbsp;אונקלוס&nbsp;</small></b>&nbsp;וַאֲמַר לְהוֹן יְהֵי כֵן מֵימְרָא דַיְיָ בְּסַעְדְכוֹן כַּד אֲשַּׁלַח יָתְכוֹן וְיָת טַפְלְכוֹן חֲזוֹ אֲרֵי בִישָׁא דְאַתּוּן סְבִירִין לְמֶעְבַּד לָקֳבֵל אַפֵּיכוֹן לְאִסְתַּחָרָא:<small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;וַאֲמַר לְהוֹן יְהִי כְדֵין מֵימְרָא דַיְיָ בְּסַעַדְכוֹן כְּמָא דְאֶפְטוֹר יַתְכוֹן וְיַת טַפְלְכוֹן חָמוּן אֲרוּם לְתַקָּלָא בִּישָׁא הִיא לְכוֹן לִקְבֵיל אַפֵּיכוֹן בְּאוֹרְחֲכוֹן דִּתְהַלְכוֹן עַד זְמַן דִּי תִמְטוּן לְבֵית אֲתַר מַשְׁרוּיֵיכוֹן:<small> (תרגום יונתן) </small></div>
<div class='passukFr'> Il leur r&eacute;pliqua: &quot;Ainsi soit l&rsquo;&Eacute;ternel avec vous, comme je compte vous laisser partir avec vos enfants! Voyez comme vos intentions sont mauvaises!</div>
<div class='passukEn'>And he said to them, Let the Lord be so with you, as I will let you go, and your little ones: look to it; for evil is before you.</div>
<div class='rashi'><b><small>&nbsp;רש"י&nbsp;</small></b>&nbsp;<b>כאשר אשלח אתכם וגו'. </b>אף כי <span style='cursor:pointer' onclick='hideShowById(207)'>(ז)</span><span id='207' class='siftey' l></b> פי' שצאן ובקר היו חשובין בעיני פרעה יותר מטפם דהא בסמוך אחר מכת חושך אמר רק צאנכם ובקרכם יוצג גם טפכם ילך עמכם משמע אע"פ שרצה שילכו עמהם טפם מ"מ לא רצה שילכו עמהם צאנם ובקרם וא"כ ה"פ דקרא ויאמר אליהם אתם אמרתם לשלח טפכם וצאנכ' ובקרכם יהי כן ה' עמכ' כאשר אשלח אתכ' ואת טפכ' מכ"ש שאשלח גם את הצאן וכו' ואף כי היינו כמ"ש בפרשת וילך אף כי אחרי מותי <small><small>(ויש עוד נ"א ע' בקצ"מ)</small></small>: <small> (שפתי חכמים)</small></span></b> אשלח גם את הצאן ואת הבקר כאשר אמרתם: <b>ראו כי רעה נגד פניכם. </b>כתרגומו. ומדרש אגדה שמעתי, כוכב אחד יש ששמו רעה, אמר להם פרעה, רואה אני באיצטגנינות שלי אותו כוכב עולה לקראתכם במדבר, והוא סימן דם והריגה, וכשחטאו ישראל בעגל ובקש הקב"ה להרגם, אמר משה בתפלתו, למה יאמרו מצרים לאמר ברעה הוציאם <small><small>(שמות לב, יב.)</small></small>, זו היא שאמר להם ראו כי רעה נגד פניכם, מיד וינחם ה' על הרעה, והפך את הדם לדם מילה שמל יהושע אותם, וזהו שנאמר היום גלותי את חרפת מצרים מעליכם <small><small>(יהושע ה, ט.)</small></small>, שהיו אומרים לכם דם אנו רואין עליכם במדבר: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>ויאמר יהי כן ה'</b>. שאתם אומרים עמכם: וטעם <b>ראו כי רעה נגד פניכם</b>. כי הרעה קרובה מכם ונגד פניכם היא. ועם זה הטעם דבק. כי אותה אתם מבקשים כי דין שאעשה ככה. ועתה חשב פרעה שהם רוצים לברוח. ודע כי משה אדונינו לא אמר לפרעה שישובו עוד שיכזב. רק אמר שירחיקו דרך שלשת ימים. ודעת המצריים היתה שישובו על כן השאילום. ובעבור דבר אחר שאילו נתן להם פרעה רשות ללכת ולא ישובו. לא היה רודף אחריהם. והשם צוה לעשות כן עד שירדוף אחריהם.ויטבע. והנה. זה מפורש וישובו ויחנו לפני פי החירות. ואין להרהר אחרי מעשי השם שהכל עשה בחכמה אע''פ שהיא נעלמה מעיני החכמים. והנה בדברי דוד כשמעך את קול הצעדה בראשי הבכאים אז תחרץ כי אז יצא ה' לפניך להכות במחנה פלשתים: <small> (אבן עזרא) </small></div>
<div class='ramban'><b><small>&nbsp;הרמב"ן&nbsp;</small></b>&nbsp;(י~יא) <b>כי רעה נגד פניכם</b>. כתרגומו. זה לשון רש''י. ומה טוב היה שיפרשהו אלינו, והנוסחאות מן התרגום מתחלפות בו, יש שכתוב בהן ארי בישא דאתון סבירין למעבד לקבל אפיכון אסתחרת. ונראה לזאת הנוסחא שרצה אונקלוס לפרש הרעה שאתם חושבים לעשות ישבה <b>נגד פניכם</b> להעיד בכם שאתם רוצים לברוח, כלשון והושיבו שנים אנשים בני בליעל נגדו ויעדוהו לאמר (מ''א כא י). והוא כלשון וישבו לאכל לחם (בראשית לז כח), ואסתחרו. קום נא שבה (שם כז יט), אסתחר. ויש נוסחאות כתוב בהן לקביל אפיכון לאיסתחרא, יאמר הנה הרעה הזאת מזומנת לשוב לנגד פניכם, כי עליכם תחזור, מלשון ולא תסוב נחלה (במדבר לו ז), לא תסתחר:<br><br><b>וזה</b> כמדרש חכמים שאמרו באלה שמות רבה (יג ה) דרך הבחורים והזקנים לזבוח, שמא הקטנים והטף, מי שאומר דבר זה אין דעתו אלא לברוח, ראו <b>כי אותה שאתם מבקשים</b> לעשות, שיש בדעתכם לברוח, היא תשוב <b>נגד פניכם</b> שלא תצאו מכאן. כלומר מדה כנגד מדה. ועוד מצאתי בו נוסחא אחרת לית קביל אפיכון לאסתחרא, יאמר אין בהכרת פניכם להסב הרעה אשר בלבבכם, כי הכרת פניכם ענתה בכם. ודרך הפשט דעו כי <b>רעה נגד פניכם</b>, עומדת וקרובה לבא עליכם מאתי, כי אגמול אתכם רעה בראותי שאתם חפצים לברוח:<small> (הרמב"ן)</small></div>
<div class='baalHaturim'><b><small>&nbsp;בעל הטורים&nbsp;</small></b>&nbsp;<b>רעה נגד פניכם</b>. ס''ת הדם שראה כוכב של דם עולה לקראתם:<b></b><small> (בעל הטורים) </small></div>
<div class='sforno'><b><small>&nbsp;ספורנו&nbsp;</small></b>&nbsp;<b>כאשר אשלח אתכם ואת טפכם</b>. כל שכן המקנה:<b> ראו כי רעה נגד פניכם</b>. ראו כי אתם הולכים בעסקכם זה אל הרע לכם ותמצאוהו, כענין הולך למות רגליה יורדות מות וכדבריהם ז''ל והם רצים לבאר שחת:<small> (ספורנו) </small></div>
<div class='kliYakar'><b><small>&nbsp;כלי יקר&nbsp;</small></b>&nbsp;<b>ויאמר אלהם יהי כן ה' עמכם וגו'.</b> אתם אומרים לצרף את ה' אליכם כשאשלח אתכם ואת טפכם, כי אתכם לעבודת ה' וטפכם לשמחתכם כדי שיהיה ה' מצורף עמכם, ע"כ אני אומר יהי כן ה' עמכם כאשר אשלח אתכם ואת טפכם, כי אין רצוני לשלח הטף עמכם ואז לא יהיה גם ה' עמכם, כי אין נכון לשתף שם שמים עם דבר אחר, ראו כי רעה נגד פניכם הרי אתם הולכים לזבוח כדי לבטל הוראת הכוכב ששמו רעה ודי לכם בזה שתנצלו מן הרעה, ותבקשו עוד שובע שמחות לברוח מן הקצה אל הקצה אין זה דבר נכון, לא כן לכו נא הגברים ועבדו את ה' כי אותה דהיינו השמחה אתם מבקשים, אני אומר שאתם מבקשים השמחה ובודים אותה מלבכם ומפי עליון לא תצא, אלא אתם מבקשים מלבבכם שמחה זו, שהרי אמרתם תחילה בשם ה' ויחוגו לי במדבר לי משמע לשמי לבד לי ולא לכם, ואיך אמרתם בשם ה' כי חג ה' לנו, כי לא איש אל ויתנחם, אלא ודאי שאתם מבקשים זה מלבכם, על כן נתמלא פרעה עליהם חימה לפיכך ויגרש אותם מאת פני פרעה<br><br><b>ומה שנאמר </b>בנערינו ובזקנינו בצאנינו ובבקרינו. משמע שעשו את עצמם טפילה אל כולם מדלא קאמרו ילכו עמנו, ופרעה אמר גם טפכם ילך עמכם משמע שהטף טפל להם יתבאר בסמוך בע"ה.<br><br><b>ראו כי רעה נגד פניכם וגו'.</b> לפי שאחז"ל <small><small>(שבת קנו.)</small></small> האי מאן דנולד במזל מאדים להוי גברא אשד דמא מאי תקנתיה להוי טבחא או אומנא, וטעמו של דבר לפי שאין הקב"ה משדד המערכה מכל וכל כ"א זה הדבר אשר יעשה ה' ליראי ה' וחושבי שמו שבזמן שיש במערכה הוראת איזה דבר רע אזי הקב"ה מסבב פני המערכה אל דבר אחר בדומה לו, באופן ששומר מצוה לא ידע דבר רע. ומשפט המערכה יתקיים על כל פנים.<br><br><b>ועל זה הדרך, </b>מצינו <small><small>(מו"ק ט:)</small></small> זיל גביהו דלברכוך אמרי ליה יהי רעוא דתזרע ולא תחצד כו' ליחרב ביתך כו' א"ל הני כולהו ברכתא נינהו כו', ומקשים על זה למה ברכו במשלים וחידות היו להם לברכם במראה ולא בחידות, אלא לפי שראה משפט המערכה מורה על תזרע ולא תחצד ורצה להפכו לברכה באופן שתתקיים משפט המערכה והוא לא ליהוי נזוק, כך בצאת ישראל ממצרים ראה פרעה באצטגנינות שלו כי כוכב מאדים ששמו רעה עולה כנגדם המורה על שפיכת דם, והוראת הכוכב ההוא לא יתוקן כ"א ע"י מוהלא או טבחא ושניהם כאחד טובים, לפי שיש ספק אם כוכב זה מורה על הריגה ממש, או על פצע וחבורה לבד, או על שניהם כאחד, על כן לתיקון ספק זה צריך לשניהם להיות מוהלא וטבחא, ועל כן מסר ה' לישראל שני מצות, דם פסח, ודם מילה, לפי שרצה להצילם ממשפט המערכה ולהסב פני הוראתו של המזל ההוא על טבחא ומוהלא, טבחא זביחת דם פסח, ומוהלא היינו דם מילה, רמז לדבר כי רעה עולה למספר ערלה, ונצטוו על שניהם להנצל מהריגה ממש ומפצע וחבורה. ואמר פרעה רואה אני שכוכב ששמו רעה עולה לקראתכם ולקראת כל העולים ממצרים בין אנשים בין נשים וטף, וא"כ במה תתקנו שני הוראות המערכה בשלמא האנשים יתקנו ע"י דם פסח ומילה, אבל נשים וטף במה יתקנו כי הנשים אינן במילה והטף אין דרכם לזבוח, לפיכך לכו נא הגברים ועבדו את ה' כי אותה אתם מבקשים לתקן הוראת הכוכב, שהרי כבר אמרתם פן יפגענו בדבר או בחרב, וזה טעם על ונזבחה לה' אלהינו דווקא, לא על ההליכה כדי שלא יאמר פרעה תלכו לעבוד איזו עבודה בלא זביחה כדי שישאר מקנה שלכם פה, ע"כ אמר משה ונזבחה כדי שלא יפגע ההולכים בדבר או בחרב מצד הוראת הכוכב, וע"כ הזכיר לשון פגיעה המורה על ההולכים על כל פנים, וא"כ פיך ענה בך שאתם צריכים לתקן פני הוראת המערכה המורה על דבר וחרב, וזה לא יתוקן כ"א ע"י הגברים ובהכרח ישארו נשים וטף עמנו.<small> (כלי יקר) </small></div>
<div class='haemekDavar'><b><small>  העמק דבר  </small></b><b>כאשר אשלח אתכם ואת טפכם.</b> זה לא עלה על הדעת שיבקשו עוד להוליך הטף במדבר. ומי יכלכל צרכיהם במדבר והלא ימותו ברעב והיינו. <b>כי רעה נגד פניכם.</b> אתם מבקשים רעתכם להוליך טף במדבר בארץ ציה ושממה:
(העמק דבר)</div>
<div class='rashbam'><b><small>  רשב"ם  </small></b>כי רעה נגד פניכם - אתם חושבים רעה בלבבכם וזה מוכיח: הוי חכמים בעיניהם ונגד פניהם נבונים. (רשב"ם)</div>
</div>


<div class='newPassuk'>
<div class='passukIvrit'><span style="color:RGB(47,109,187);">{יא}</span></b>&nbsp;</span><span style="font-family:Ezra SIL SR;">לֹ&#1443;א כֵ&#1431;ן לְכוּ-נָ&#1444;א הַגְּבָרִים&#1433; וְעִבְד&#1443;וּ אֶת-יְהֹוָ&#1428;ה כִּ&#1445;י אֹתָ&#1430;הּ אַתֶּ&#1443;ם מְבַקְשִׁ&#1425;ים וַיְגָ&#1443;רֶשׁ אֹתָ&#1428;ם מֵאֵ&#1430;ת פְּנֵ&#1445;י פַרְעֹֽה: <b><b>(ס)</b></b></div>
<div class='onkelos'><b><small>&nbsp;אונקלוס&nbsp;</small></b>&nbsp;לָא כֵן אֱזִילוּ כְעַן גֻבְרַיָא וּפְלָחוּ קֳדָם יְיָ אֲרֵי יָתַהּ אַתּוּן בָּעָן וְתָרִיךְ יָתְהוֹן מִן קֳדָם פַּרְעֹה: <b>[ס]</b><small> (אונקלוס) </small></div>
<div class='yonatan'><b><small>&nbsp;יונתן&nbsp;</small></b>&nbsp;לָא כְמָא דְאַתּוּן סַבְרִין אֱלָהֵן אִיזִילוּ כְּדוֹן גּוּבְרַיָא וּפָלְחוּ קֳדָם יְיָ אֲרוּם יָתֵיהּ אַתּוּן בָּעָן וְתָרִיךְ יַתְהוֹן מִלְוַת אַפֵּי פַּרְעה:<small> (תרגום יונתן) </small></div>
<div class='passukFr'> Non pas!... Allez, je vous prie, vous autres hommes et servez l&rsquo;&Eacute;ternel, puisque c&rsquo;est l&agrave; ce que vous d&eacute;sirez.&quot; Et on les chassa de devant Pharaon.</div>
<div class='passukEn'>Not so: go now you that are men, and serve the Lord; for that is what you desire. And they were driven out from Par῾o’s presence.</div>
<div class='rashi'><b><small>&nbsp;רש"י&nbsp;</small></b>&nbsp;<b>לא כן. </b>כאשר אמרתם להוליך הטף עמכם, אלא לכו הגברים ועבדו את ה': <b>כי אותה אתם מבקשים. </b><small><small>(אותה <span style='cursor:pointer' onclick='hideShowById(208)'>(ח)</span><span id='208' class='siftey' l></b>  <small><small>(מהרש"ל)</small></small> פי' העבודה דא"ל שאמר אותה על האנשים דא"כ הל"ל אותם כו':  <b></span></b> עבודה)</small></small> בקשתם עד הנה, <span style='cursor:pointer' onclick='hideShowById(209)'>(ט)</span><span id='209' class='siftey' l></b> דא"ל אותה אתם מבקשים עכשיו שהרי בקשו גם הטף והצאן והבקר:  <b></span></b> נזבחה לאלהינו, ואין דרך הטף לזבוח: <b>ויגרש אותם. </b>הרי זה לשון קצר, <span style='cursor:pointer' onclick='hideShowById(210)'>(י)</span><span id='210' class='siftey' l></b> דא"ל פרעה עצמו גרש אותם דא"כ מאי זה דכתיב מאת פני פרעה: <small> (שפתי חכמים)</small></span></b> ולא פירש מי המגרש: <small> (רש"י)</small></div>
<div class='ibnEzra'><b><small>&nbsp;אבן עזרא&nbsp;</small></b>&nbsp;<b>לא כן לכו נא הגברים</b>. מלת גבר בכל המקרא הם הזכרים ולא כן מלת אדם: <b>כי אותה אתם מבקשים</b>. על הרעה הנזכרת למעלה: <small> (אבן עזרא) </small></div>
<div class='haemekDavar'><b><small>  העמק דבר  </small></b><b>לכו נא הגברים ועבדו את ה׳.</b> הודיע דעתו ועצתו שילכו רק הגברים. <b>כי אותה אתם מבקשים.</b> אפילו שאינם יכולים לחוג לפני ה׳ שזהו לגדולי הדור כמש״כ לעיל ה׳ ג׳. מ״מ כולם בני עבודה נינהו אבל למה תבקשו אותם שאינם ראוים לעבודה:
(העמק דבר)</div>
<div class='rashbam'><b><small>  רשב"ם  </small></b>ועבדו את ה' כי אותה אתם מבקשים - לעבוד את ה' אתם מבקשים פני. וא"כ טף ונשים למה? (ולכם שאמר) [נ"א לכם. אמר] להם יהי כן ה' עמכם. ויגרש אותם - המגרש. (רשב"ם)</div>
</div>
<div class="alyot"<span><a href='../Vaera/8.html'><<</a><a href='1.html' class='linkSelected'>1</a></span><span class='parshiotTitle'><a href='2.html'>2</a></span><span class='parshiotTitle'><a href='3.html'>3</a></span><span class='parshiotTitle'><a href='4.html'>4</a></span><span class='parshiotTitle'><a href='5.html'>5</a></span><span class='parshiotTitle'><a href='6.html'>6</a></span><span class='parshiotTitle'><a href='7.html'>7</a></span><span class='parshiotTitle'><a href='8.html'>הפטרה</a></span><a href='../Beshalah/1.html'>>></a></div>
</div></div></body></html>
